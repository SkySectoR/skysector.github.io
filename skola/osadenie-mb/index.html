<!DOCTYPE html>
<title>Ako zostaviť počítač</title>
<html lang="sk">

    <head>
        <link href="../../style.css" rel="stylesheet"/>
        <link href="../../node_modules/animate.css/animate.min.css" rel="stylesheet"/>
        <script src="../../script.js"></script>
        <script src="../../warpspeed.min.js" type="text/javascript"></script>
        <meta http-equiv="Content-Type" content="text/html;charset=UTF-8"/>
        <meta name="viewport" content="width=device-width, initial-scale=1.0">
    </head>

    <body>
        <canvas id="canvas" class="bg"></canvas>
        <script src="../../background.js" type="text/javascript"></script>
        <header id="header">
            <a class="backbutton" onclick="backbutton()">Back</a>
            <article>Ako zostaviť počítač</article>
        </header>
        <div class="content" style="margin-top:5vmax">
            <h2>Čo všetko potrebujem na zostavenie PC</h2>
            <p>Montáž PC zostavy je ako väčšie puzzle. Bez čoho sa ale do zostavovania počítača rozhodne nepúšťať? Okrem poriadneho náradia (skrutkovač, kliešte a pod.), ktoré je pre zostavenie počítačovej zostavy nevyhnutné, je kľúčový výber správnych komponentov a operačného systému. Aké komponenty sú pre zostavovanie PC nutnosťou?</p>
            <ul>
                <li>Procesor, prípadne chladenie na procesor</li>
                <li>Základnú dosku</li>
                <li>Operačné pamäte</li>
                <li>Grafickú kartu</li>
                <li>SSD alebo HDD disky</li>
                <li>Napájací zdroj</li>
                <li>Počítačovú skriňu a chladenie</li>
            </ul>
        </div>
        <div class="content">
            <h2>Ako vybrať komponenty na stavbu PC</h2>
            <p>Voľba správnych komponentov je kľúčovou záležitosťou a rozhodne odporúčame starostlivo zvažovať kombinácie procesorov a grafických kariet. Akonáhle vám komponenty dorazia domov, tak sa môžete pustiť do samotnej montáže. Pre stavbu úplne prvého počítača si urobte čas minimálne na celé popoludnie. Dôležité je totiž postupovať v pokoji a dávať si pozor. Staré porekadlo dvakrát meraj, raz rež, tu platí dvojnásobne.</p>
        </div>
        <div class="content">
            <h2>Stavba PC krok za krokom</h2>
            <ul>
                <li>Umiestnenie procesora do pätice</li>
                <li>Zapojenie operačných pamätí</li>
                <li>Inštalácia chladiča na procesor</li>
                <li>Eventuálne pripojenie dedikovanej grafickej karty</li>
                <li>Pripojenie SSD disku</li>
                <li>Zapojenie napájacích káblov zo zdroja do základnej dosky, grafickej karty, SSD disku a chladenie</li>
                <li>Inštalácia komponentov do počítačovej skrine</li>
            </ul>
        </div>
        <div class="content">
            <h2>Ako zostaviť PC komponenty. Začíname s montážou počítača</h2>
            <p>Je veľa spôsobov, ako zaostaviť počítač. My však hovoríme jedno: Počítač neodporúčame stavať rovno do skrine. Skladanie počítačových komponentov je dobré na prvýkrát vykonať niekde mimo a vyskúšať, či všetky komponenty fungujú. Budete síce zostavovať dvakrát, vo výsledku vám to však môže prácu uľahčiť – predídete prípadnému rozoberaniu obsahu skrine. So zapojenými komponentmi sa môžete vysporiadať lepšie, ak sú ešte mimo skrine. Najlepším postupom je položiť si základnú dosku na škatuľu, v ktorej bola zabalená. Ešte predtým však zo škatule vybaľte potrebné príslušenstvo vrátane manuálu.</p>
        </div>
        <div class="content">
            <h2>Skladanie PC komponentov. Krok 1: Inštalácia procesora do pätice</h2>
            <ul>
                <li>
                    <h3>Ako zapojiť procesor Intel do pätice základnej dosky</h3>
                    <img src="umisteni-procesoru-intel-do-patice-zakladni-desky.jfif">
                    <p>Ide asi o najnáročnejšiu časť celého zostavovania počítača. Piny (ihličky) v pätici sú veľmi jemné a nesmú sa pri montáži PC poškodiť (ohnúť, povytiahnuť či dokonca zlomiť). Poškodená pätica je zle opraviteľná a vy by ste navyše prišli o záruku na základnú dosku. Najskôr otvorte päticu pomocou zámku (pozri manuál dosky). Pri podrobnejšom preskúmaní pätice a procesora zistíte, že obidva komponenty majú zhodné osadenie.</p>
                    <p>Na vnútornej strane rámčeka pätice sa nachádzajú výstupky, ktoré sú zhodné s obloučkovými výkrojmi na procesore. To zaisťuje jediné možné a správne osadenie procesora. Na procesore aj na držiaku pätice je malá šípka. Tá určuje, ktorou stranou sa má procesor do pätice vložiť. Procesor sa musí vkladať opatrne a vodorovne tak, aby zapadol do pätice na prvý pokus. V žiadnom prípade nikdy neukladajte procesor až v pätici, radšej ho zdvihnite a skúste to znova.</p>
                    <p>Niektoré základné dosky majú v príslušenstve pomôcku na inštaláciu procesora, väčšinou ide o dosky s Z170 a Z270 chipsetom. Len čo je procesor v pätici, zatvorte zámok pätice a je hotovo.</p>
                </li>
                <li>
                    <h3>Ako zapojiť procesor AMD do socketu základnej dosky</h3>
                    <img src="jak-umistit-procesor-amd-do-patice-socketu-zakladni-desky.jfif">
                    <p>Na rozdiel od procesorov Intel majú tie od AMD piny priamo na procesore, a tak je potrebné dodržiavať zvýšenú pozornosť už pri manipulácii. Celkové umiestnenie do pätice je však jednoduchšie a menej riskantné. Otvorte päticu vysunutím páčky do zvislej polohy, umiestnite procesor do pätice podľa šípok ako v prípade Intelu (pozri manuál dosky) a päticu opäť uzamknite presunutím páčky späť do vodorovnej polohy. Procesor musí do pätice zapadnúť ľahko a bez použitia najmenšieho násilia.</p>
                </li>
            </ul>
        </div>
        <div class="content">
            <h2>Ako zostaviť počítač. Krok 2: Inštalácia chladiča na procesor</h2>
            <p>Prvú časť zostavenia PC máme úspešne za sebou. Teraz by ste mali nainštalovať chladič na procesor. Postupujte podľa návodu priloženého pri zakúpenom chladiči. V prípade Intel procesorov 6. a 7. generácie si dajte veľký pozor na rovnomerné uťahovanie. Postupujte pomaly a s citom, skrutky ut'ahujte najlepšie krížom a postupne. Tieto procesory majú totiž veľmi tenké tlačené spoje a majú tendenciu sa v rohoch ohýbať. A teraz hurá na tretí krok – pripojenie RAM.</p>
        </div>
        <div class="content">
            <h2>Ako zostaviť počítač. Krok 3: Pripojenie operačnej pamäte k základnej doske</h2>
            <img src="navod-jak-umistit-ram-do-zakladni-desky.jfif">
            <img src="jak-zapojit-operacni-pamet-ram-do-zakladni-desky.jfif">
            <p>Inštalácia operačných pamätí sa môže líšiť podľa typu a modelu základnej dosky. Niektoré majú iba dva pamäťové sloty, iné štyri. V prípade dosiek s dvoma slotmi osadzujeme obidva, pri doskách so štyrmi minimálne dva, aby bol zaistený chod dual-channel. Správne poradie v prípade vašej dosky opäť prezradí manuál.</p>
            <p>Na obrázku vidíte správny postup inštalácie pamäťového modulu do DIMM slotu. Modul musí zapadnúť do slotu úplne, niekedy môže byť vyžadovaná mierna sila, aby ste západku (pozri obrázok) dovreli. V ďalšom kroku zostavovania PC sa dozvieme, ako osadiť počítač GPU kartami.</p>
        </div>
        <div class="content">
            <h2>Montáž PC. Krok 4: Inštalácia grafickej karty</h2>
            <img src="navod-jak-zapojit-grafickou-kartu-gpu-do-zakladni-desky-pcie.jfif">
            <p>Ďalším krokom zostavenia PC je montáž grafickej karty. Väčšina dnešných grafických kariet niečo váži, a tak je potrebné pri inštalácii kartu neustále držať a podopierať, kým sa náležite uchytí. Vo väčšine prípadov sa používa prvý PCI-E 16x slot, je to ten najbližší k pätici s procesorom. Pri zostavovaní PC sa v prípade nejasností radšej pozrite do manuálu dosky. Ďalší odsek venujeme zapojeniu SSD či HDD disku.</p>
        </div>
        <div class="content">
            <h2>Ako zostaviť PC. Krok 5: Zapojenie SSD/HDD disku</h2>
            <img src="zapojeni-pevneho-disku-k-zakladni-desce.jfif">
            <p>Obrázok znázorňuje správne zapojenie pevných diskov do SATA konektorov. Rovnakým spôsobom môžete pripojiť aj optickú mechaniku.</p>
        </div>
        <div class="content">
            <h2>Ako zostaviť počítač. Krok 6: Pripojenie napájacieho zdroja k základnej doske</h2>
            <img src="pripojeni-zdroje-k-zakladni-desce-pocitace.jfif">
            <p>Či všetko správne funguje, stačí zapojiť napájanie základnej dosky (24-pin ATX) a napájanie procesora (8-pin EPS). Rozsvieti sa vhodné LED osvetlenie v spodnej časti dosky. Niektoré dosky vyžadujú iba 4-pin EPS, niektoré 8 + 4 EPS a niektoré dokonca 2x 8 16-pin EPS.</p>
        </div>
        <div class="content">
            <h2>Ako zostaviť PC. Krok 7: Prvé spustenie zostaveného počítača</h2>
            <img src="prvni-spusteni-sestaveneho-pocitace.jfif">
            <p>Pokiaľ nie je k dispozícii samostatné tlačidlo „Power“, resp. „Štart“ na zapnutie priamo na doske, je potrebné prepojiť dva kontakty PWRSW a doska sa zapne. Stačí použiť napríklad skrutkovač. Ak nabehne obraz a je možné dostať sa do UEFI, je pravdepodobne všetko v poriadku. V tejto fáze si už pokojne môžete nainštalovať operačný systém ešte pred vložením do skrine, záleží na vás.</p>
        </div>
        <div class="content">
            <h2>Ako zostaviť PC. Krok 8: Inštalácia už osadenej základnej dosky do počítačovej skrine</h2>
            <p>Seriál "Ako zostaviť počítač" sa blíži ku koncu, presnejšie povedané už nás čaká posledný hardvérový zásah. Teraz odpojte už len zdroj, SSD disk a grafickú kartu a môžete začať s inštaláciou základnej dosky do počítačovej skrine. Ak to chladič umožňuje, môžete nechať namontovaný aj ten.</p>
            <ul>
                <li>
                    <h3>Začnite krytom zadných konektorov základnej dosky</h3>
                    <p>Ako prvý musíte do skrine nainštalovať tzv. I/O shield, kryt zadných konektorov základnej dosky, ktorý nájdete medzi príslušenstvom v balení.</p>
                </li>
                <li>
                    <h3>Ako umiestniť základnú dosku do počítačovej skrine (Casu)</h3>
                    <img src="navod-jak-vlozit-osazenou-zakladni-desku-do-pocitacove-skrine.jfif">
                    <p>Základnú dosku vložíte do počítačovej skrine tým spôsobom, že zadnú časť s konektormi nasuniete do I/O shieldu tým získate správne zarovnanie a súčasne skontrolujete, či montážne otvory na skrutky v doske sedia so závitmi dištančných stĺpikov vo vašej skrini.</p>
                </li>
                <li>
                    <h3>Umiestnenie káblov v počítačovej skrini (cable management)</h3>
                    <p>Pri zostavovaní PC odporúčame prejsť si priložené materiály vr. manuálu vašej počítačovej skrini, ktoré vám poskytnú predstavu o tom, ako má skriňa vymyslené vedenie kabeláže, tzv. cable management. Rozdiely v usporiadaní a vedení káblov od zdroja robia veľké rozdiely v dizajne, ale aj v chladení čo sa týka prietoku vzduchu (tzv. airflow). Zároveň vám manuál napovie, kam a ako umiestniť pevné disky (SSD/HDD) alebo optické mechaniky, každý model skrine má toto vymyslené inak.</p>
                </li>
                <li>
                    <h3>Zapojenie kabeláže od skrine (pripojenie konektorov, zapínanie atď.)</h3>
                    <img src="jak-zapojit-kabelaz-od-pocitacove-skrine-k-zakladni-desce.jfif">
                    <p>Len čo máte základnú dosku nainštalovanú, zapojte zvyšok konektorov, ako sú USB, AUDIO, FAN konektory a kabeláž na prepojenie so skriňou.</p>
                    <p>Obrázok znázorňuje zapojenie kabeláže od skrine a konektory USB. Majte na pamäti, že každá základná doska má mierne odlišné rozloženie konektorov, a preto postupujte vždy podľa manuálu, ktorý nájdete v balení. "Ako zostaviť počítač: level komponenty" je za nami, zostavenie PC je v podstate hotové, teraz už len doplnky, ako sú klávesnica, myš a monitor.</p>
                </li>
                <li>
                    <h3>Pripojenie periférií (klávesnice, myši, monitora a ďalších)</h3>
                    <p>Len čo je všetko zapojené, môžete pripevniť obidve bočnice späť na skriňu. Následne do zdroja pripojte napájací kábel a do zadného I/O panelu s konektormi klávesnice, myši, slúchadiel či audio zostavy zapojte LAN kábel. Ak nemáte dedikovanú grafickú kartu, pripojte do I/O panelu taktiež kábel od monitora, a to do príslušného konektora (HDMI/DisplayPort), v opačnom prípade ho pripojte ku grafickej karte.</p>
                </li>
            </ul>
        </div>
        <div class="content">
            <h2>Zostavenie PC je hotové. Inštalácia operačného systému a otestovanie stability</h2>
            <p>Najzložitejšiu časť stavby nového počítača máte úspešne za sebou a teraz je potrebné prikročiť k inštalácii operačného systému. Konkrétne Windows 10, pretože nad ničím iným nemá cenu uvažovať. Aj výrobcovia najnovších procesorov Ryzen a Kaby Lake sú v tomto úplne za jedno. Doba Windows 7 a 8.1 je skrátka už preč. Inštalácia Windows 10 má v domácom prostredí dva základné varianty. Buď máte k dispozícii inštalačné DVD, alebo si vyrobíte bootovací USB flashdisk. Druhý variant je väčšinou výrazne rýchlejší, najmä ak využijete USB 3.0. V ideálnej situácii sa budete počas štvrť hodiny prihlasovať na svoj Windows účet.</p>
        </div>
        <script src="../../bodyscript.js"></script>
    </body>
</html>
